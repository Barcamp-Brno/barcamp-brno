Barcamp pomáhá
------------------

Minulý rok jsme v rámci Bracampu Brno společně s Bwindi Orphans uspořádali charitativní sbírku pro Josepha Ainebabaziho. Joseph je středoškolák, který žije se svojí matkou, dvěmi sestrami a dvěma bratry v oblasti Bwindi v západní Ugandě. Josephův otec zemřel na malárii v roce 2000. Od té doby se o všechny děti musí starat matka sama. Naštěstí rodina vlastní kousek půdy a jsou díky tomu schopni se uživit. Nezbývají jim však peníze na studium. 

Loni se nám společně s Vámi podařilo pro Josepha vybrat šest tisíc korun za což všem co přispěli moc děkujeme! Za vybrané peníze jsme Josephovi zaplatili školné na další rok, pořídili školní pomůcky, školní uniformu a jídlo na celý školní rok. 

Shodou okolností jsme měli možnost Josefa osobně poznat při naší cestě do Ugandy. Joseph je moc milý kluk, který měl z naší podpory obrovskou radost. Jsme moc rádi, že jsme Josepha mohli poznat osobně a byl to pro nás obrovský zážitek. Tato pomoc opravdu má smysl.

![Joseph Ainebabazi](/static/img/joseph2014_1.jpg "Joseph Ainebabazi")

Už když jsme se minulý rok rozhodli Josepha adoptovat věděli jsme, že to bude projekt na více let a proto sbírku pro Josepha uspořádáme v rámci Barcamp Brno i letos.

Bez Vaší pomoci to však nezvládneme. Pokud chcete podpořit naši charitativní snahu, stavte se kdykoli v průběhu Barcampu na stánku Bwindi a přispějte jakoukoliv částkou. Za odměnu pro vás na stánku bude připravena ochutnávka Ugandské kávy.

Pokud se chcete o projektu Bwindi Orphans dozvědět více přijďte na přednášku Katky Andrlové.

![Joseph Ainebabazi](/static/img/joseph2014_2.jpg "Joseph Ainebabazi")
