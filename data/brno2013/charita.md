Barcamp pomáhá
------------------


Kromě přednášek a doprovodného programu jsme se letos rozhodli, že Barcamp Brno využijeme i pro charitativní sbírku. Přemýšleli jsme kde by mohl Barcamp Brno pomoci a nakonec jsme se rozhodli pro pomoc organizaci [Bwindi Orphans](http://www.bwindiorphans.org/), kteří pomáhají dětem v Africe. Měli jsme je možnost více poznat a jejich nadšení a zápal nás inspiroval. Rozhodli jsme se tedy, že i my se zapojíme a zkusíme jim pomoc v jejich snažení. Domluvili jsme, že Bracamp Brno adoptuje dítě v Ugandě.

S pomocí Bwindi jsme vybrali Josepha Ainebabaziho. Joseph je středoškolák, který žije se svoji matkou, dvěmi sestrami a dvema bratry v oblasti Bwindi v západní Ugandě. Josephův otec zemřel na malárii v roce 2000. Od té doby se o všechny děti musí starat matka sama. Naštěstí rodina vlastní kousek půdy a jsou díky tomu schopni se uživit. Nezbývají jim však peníze na studium a s tím bychom chtěli Josephovi pomoci. 

Bez vaší pomoci to však nezvládneme. Pokud chcete podpořit naši charitativní snahu. Stavte se kdykoli v průběhu Barcampu na stánku Bwindi a přispějte jakoukoli částkou. Za odměnu pro vás na stánku bude připravena ochutnávka Ugandské kávy.
