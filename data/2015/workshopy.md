Workshopy na Barcamp Brno 2015
------------------------------

### Chci jít na workshop
Registrace na workshopy bude probíhat až v den konference, přímo na místě. Každý kdo má zájem workshop navštívit, se může po příchodu na Barcamp zajít zapsat na účastnický list (papírový), který bude viset na dveřích místnosti, kde se budou konat workshopy. Počet míst na jednotlivé workshopy je omezený.

Každé místo na workshopu je rezervováno pouze do doby 5 minut před začátkem workshopu, takže __přijďte včas__ a pro ty, kteří se nevešli zkuste své stěstí a přijďte před začátkem a nahraďte ty, kteří se nedostavili.

### Chci udělat workshop
Pro workshopy máme vyhrazeny 2 běžné posluchárny a celkem jsme schopni v každé místnosti udělat cca 8 hodin workshopů (16 hodin celkem). Místnosti jsou vybaveny projektorem a whiteboardem, s tím můžete počítat.

Pro registraci workshopů nemáme žádný specializovaný formulář, takže kdo by měl zájem nabídnout nějaké téma workshopu napište mailem Petrovi Joachimovi - <petr@joachim.cz> a domluvíme to už individuálně.

### Seznam workshopů
#### Coding Dojo / Peter Cipov [@Peter_Cipov](https://twitter.com/Peter_Cipov)
 - celkem 10 míst
 - čas 2 hodiny

Riešite, že váš kód je neprehľadný, ťažko sa rozširuje a obsahuje veľa chýb? Tak toto je workshop určený práve pre vás. Môžem sľúbiť ryze praktický workshop s minimom buzzwordov, kde sa zameriame na návrh kódu a test-driven development. 

##### Čo si pod tým predstaviť ?
1 zadanie, 1 počítač na ktorom sa budete striedať. Každý opraví padajúci test ktorý mu predtým niekto iný naprogramuje a potom doplní svoj test pre ďalšieho účastníka. Vyskúšame si tak na jednoduchom zadaní kontroverzný prístup TDD - najprv test a potom implementácia.

Zo sebou nie je treba priniesť nič okrem dobrej nálady a vôle sa naučiť niečo nové ;)

#### Drupal / Jan Pobořil [@janpoboril](https://twitter.com/janpoboril)
 - celkem 25 míst
 - čas 2 hodiny

Říká se, že umět programovat je něco jako mít superschopnosti. Co ale říkáte na to mít ty stejné superschopnosti, ale bez nutnosti učit se programovat? Co kdyby Vaše představa o webové aplikaci šla prostě naklikat?

Na tomto workshopu se naučite v Drupalu sestavit jednoduchou webovou aplikaci od datových struktur, uživatelského rozhraní až třeba po automatizaci a řízení oprávnění. Pomáhat vám budou zkušení lektoři, takže se k cíli může dostat opravdu každý.
 
Abychom vám vyšli vstříc, tak v posledním týdnu před Barcampem rozešleme dotazník, kde se budete moci vyjádřit co si chcete zkusit postavit. Asi nevyhovíme všem, ale pokusíme se co nejvíce to půjde.

#### Komunikační improvizace / Albina Brumbálová [@Brumbalova](https://twitter.com/Brumbalova) & Richard Gracla
 - celkem 2x 30 lidí
 - čas 2x 1 hodina

##### O čem to bude?
V dnešním extrémně kompetitivním prostředí byznysu jsou efektivní komunikační dovednosti naprosto nezbytné. Bez skvělého vyjadřování nedojdete nikam, ale s ním kamkoli jen budete chtít! 

Ať už vás čeká prezentace klíčového projektu, žádost o sponzoring, náročná týmová porada či pracovní pohovor, schopnost smysluplně formulovat své názory a sebevědomě je přednést vám zaručí úspěch. A to i v případě, že na přípravu předem máte jen pár minut. 

Náš workshop efektivní komunikace a argumentace pomůže k rozvoji vám i vaší organizaci. Vycházíme z metody "soutěžního debatování v britském parlamentním stylu", jež je nejpopulárnější formou extrakurikulárního vzdělávání na prestižních světových univerzitách.

##### Pro koho je workshop určen?
Pro každého, kdo se chce naučit komunikovat na vysoké úrovni a argumentovat se skálopevnou přesvědčivostí - jinými slovy umět se vyjadřovat s elegancí anglické královny a zároveň s výstižností šéfa nadnárodního koncernu. 

Kdo se navíc osmělí a zapojí se plně do řady interaktivních komunikačních a argumentačních aktivit, připravovaných naším zkušeným týmem, si odnese vůbec nejvíc!

#### Prezentační dovednosti v praxi / Jasmína Henniová [na LinkedIn](https://www.linkedin.com/pub/jasmina-henniova/75/625/126)
 - celkem 10 lidí
 - čas 90 minut

Bojíte se mluvit na veřejnosti? Anebo si to užíváte a rádi byste se ještě zlepšili? Přijďte si to vyzkoušet na vlastní kůži v malé skupince lidí, kde každý dostane prostor. Přijďte si poslechnout tipy a triky jak mluvit před lidmi a jak se zbavit trémy. Přijďte se naučit něco, co využijete v praxi.

#### Agile versus Waterfall fight / Martin Bobek [@martinbobek](https://twitter.com/martinbobek) & Petr Flégl [@panflegl](https://twitter.com/panflegl)
 - celkem hodně lidí (v případě dobrého počasí neomezeně)
 - čas 1 hodina

Zažijete na vlastní kůži, jaké to je dělat věci vodopádovým modelem a agilním přístupem. Budeme si hodně hrát a bude to bolet.
             
#### Vyhackujte si webovou soutěž / Roman Kümmel [na LinkedIn](https://www.linkedin.com/pub/roman-k%C3%BCmmel/55/770/673)
 - celkem 20 lidí
 - čas 1 hodina

Staňte se na hodinu členem hackerské komunity a vyhrajte webovou soutěž díky své šikovnosti a chabému zabezpečení aplikace
 
#### Agile testing prostřednictvím reality / Přemysl Krajčovič [na LinkedIn](https://www.linkedin.com/in/premyslkrajcovic)
 - celkem 20 lidí
 - čas 1 hodina

Bez počítače a technologií pomocí her zaměřených na reálné prostředí si zažijete situace, které vám pomůřou otevřít oči co, kdy, kým a jak testovat
 
#### Uživatelské testování z tajné místnosti / Petr Šiller [@petrsiller](https://twitter.com/petrsiller)
 - celkem 20 lidí
 - čas 1 hodina

Vyzkoušíte si celý process uživatelského testování, zanalyzujete si výstupy a navrhnete úpravy aplikace.