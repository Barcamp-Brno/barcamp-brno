Doprovodný program
------------------

### Embedit
#### O partnerovi
EmbedIT je tým IT profesionálů, kteří poskytují servis pro Home Credit Group a Air Bank (PPF Group). Navrhují, vyvíjí a udržují systémy a aplikace, které slouží více než 44 milionům uživatelů v deseti zemích. 

<http://www.embedit.cz>

#### Doprovodny program - Hmyzí výzva
Máme hmyz. Hodně hmyzu. Křupavé čerstvé šváby, červy a cvrčky připravené k vaší chuti na našem EmbedIT stánku. Přijďte přijmout výzvu.

<img src="/static/img/extra/2015/embedit.jpg" alt="Embedit" style="max-width:100%"/>

###Kentico
#### O partnerovi
Kentico Software je česká IT firma se sídlem v Brně a lídr světového trhu komplexních řešení pro online marketing. Byla založena v roce 2004, v současnosti zaměstnává 150 specialistů a své pobočky má v USA, Austrálii, Velké Británii a Nizozemí. Její software využívá více než 25 000 webových stránek na celém světě. Patří mezi ně například Bacardi, Gibson, Mazda, Microsoft, Sony nebo Vodafone. Kentico je certifikovaný partner společnosti Microsoft a opírá se o širokou partnerskou síť čítající 1 000 digitálních agentur v osmdesáti zemích světa. 

<http://www.kentico.com>

#### Doprovodný program No. 1 - Sumoslalom 
Chceš si vyzkoušet, jaké je to být v kůži zápasníka sumo, ale nechceš kvůli tomu tloustnout? Přijď se protáhnout po sezení na přednáškách na náš sumoslalom. Čeká tě ďábelská kombinace kostýmu zápasníka sumo a překážkové dráhy. Zhubnutí zpět do původní podoby zaručeno.

#### Doprovodný program No. 2 - Bludiště 
Máš rád nejrůznější bludiště? Přijď si k nám potrápit mozkové závity a vyzkoušej si jak zábavné může být hledání cíle.

###Tripomatic
#### O partnerovi
Tripomatic pomáhá lidem plánovat výlety. Aplikace pro web, iPhone, iPad a Android doporučí zajímavá místa z více než 450 destinací a umožní na mapě naplánovat itinerář pro celou cestu. Tripomatic naplánuje přes 300.000 výletů měsíčně.

#### Doprovodny program
Naplánujte si výlet na Barcamp Brno 2015, v aplikaci Tripomatic a synchronizujte ho na server Budete moci vyhrát jednu ze 3 sad LEGO Architecture. Losování výherců proběhne o poslední přestávce na stánku Tripomatic. Soutěže se můžete zúčastnit kdykoliv, dokonce i pokud na BarCamp nakonec nedorazíte.

<img src="/static/img/extra/2015/tripomatic.png" alt="Tripomatic" style="max-width:100%"/>

###Touch Art
#### O Partnerovi
Touch Art se specializuje na vývoj aplikací pro iOS a Android již od roku 2009. Původně studentský projekt přerostl ve firmu o 10 lidech a stále roste, Vyvíjíme jak vlastní, tak klientské aplikace a přitom děláme to, co nás baví.

WE LOVE MAKING ART <br/>
FOR YOUR TOUCH DEVICES

###Liftago
#### O Partnerovi
Dle Soutěže start-upů GEW je Liftago je prý nejnadějnější český start-up, který dává každému přes mobilní aplikaci výběr nejlepších volných řidičů taxi v okolí - podle hodnocení řidiče předchozími zákazníky, podle ceny nebo auta. Liftago používají už desítky tisíc lidí a jeho vizí je extrémní zpřístupnění veřejné dopravy tak, že pro lidi bude jednodušší nechat vlastní auto doma, nebo si ho vůbec nepořizovat :)

<http://www.liftago.com>

#### Doprovodny program - Vysokorychlostní výzva
Chcete se poprvé svézt zadarmo přes aplikaci Liftago a ušetřit tak 400 Kč?
Více info dostanete od našich hostesek u elektromobilu Tesla, kterým Vás i rádi svezeme.

<img src="/static/img/extra/2015/liftago.jpg" alt="Liftago" style="max-width:100%"/>


### Computer - Mediální partner
#### O Partnerovi
Brněnská redakce pro vás již 21 let připravuje časopis Computer, který každý měsíc na 148 stranách přináší obsáhlé srovnávací testy, tématické a technologické články, důkladné recenze, tipy na zajímavé aplikace a služby i komentáře o dění na Internetu.

#### Doprovodny program - Buď ve střehu a dostaneš Computer
Pro aktivní a šikovné posluchače přednášek jsme připravili časopis Computer. Buďte ve střehu, zodpovězte správně náhodnou otázku přednášejícího a časák je váš.

<http://computer.zive.cz>

### Edhouse - Mediální partner
#### O Partnerovi
Jsme největší dynamicky se rozvíjející softwarehouse ve Zlíně. Vznikli jsme v roce 2006 a vypracovali jsme si pozici silného a stabilního zaměstnavatele o týmu 47 talentovaných software engineerů. Od loňského roku působíme i na Vsetíně, kde rozvíjíme pobočku vývojového centra Edhouse Vsetín. Pracujeme pro světové jedničky na mezinárodním trhu a tím naplňujeme náš cíl přinášet zajímavou práci do našeho regionu – Zlínského kraje. Mezi naše zákazníky patří společnost FEI, NCR, ON Semiconductor a ComAp. S těmito zákazníky budujeme klíčová partnerství a pracovní pobyty v zahraniční nejsou výjimkou.

###Seznam.cz
#### O partnerovi
Seznam.cz je nejnavštěvovanější český internetový portál, jehož domovskou stránku denně navštíví přes 2,5 milionu uživatelů. Vizí společnosti je pracovat na tom, aby internet byl nejsilnější české médium a na něm Seznam.cz místem první volby.

#### Doprovodný program - Dej s námi řeč
Seznam se se Seznamáky a dej s námi řeč. Všichni budeme mít během Barcampu stejná trička, ale každý s jinou hláškou, abys poznal, kdo se čím v Seznamu přesně zabývá. Zajímají tě izomorfní aplikace, AB testování nebo docker a machine learning? Ptej se! Nejen na přednáškách, ale kdykoli, jsme tu pro tebe a chceme vědět, co tě pálí. Vaše otázky nenecháme bez povšimnutí. Tvůrce nejlepších 20 dotazů pozveme na afterparty na skleničku a v networkingu můžeme pokračovat až do rána. Navíc tu s námi bude i kolegyně personalistka, takže z jedné vydařené konference může být nakonec i zajímavá pracovní nabídka… 

<http://www.seznam.cz>

###Moravia
#### O partnerovi
Moravia je předním poskytovatelem překladů, lokalizací, softwarového vývoje a testování. Naše globalizační řešení umožňují společnostem vstoupit na světové trhy s vysoce kvalitními lokalizovanými produkty a službami, které splňují jazykové a funkční požadavky zákazníků v kterékoliv lokalitě.

#### Doprovodný program - Kasařův šťastný den
Rozcvičte se u nás vyluštěním několika hlavolamů a pak si zahrajte na kasaře a otevřete kasu s indicií. 

###Y Soft
#### O partnerovi
Y Soft: Build Smart Business

Jsme česká firma s pobočkami po celém světě. Přinášíme inteligentní tisková řešení pro malé, střední i velké mezinárodní společnosti ze všech segmentů trhu.

#### Doprovodný program - Načerpejte s námi energii!
Věříme, že díky pozitivním postojům můžeme změnit svět. Proto si zakládáme na šesti klíčových hodnotách, které dodržujeme napříč všemi pozicemi, odděleními i pobočkami.

Načerpejte s námi energii!

<img src="/static/img/extra/2015/ysoft.png" alt="Y Soft" style="max-width:100%"/>
