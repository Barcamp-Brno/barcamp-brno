Soutěž o Pevnost Barcampu Brno
------------------------------
Letos jsme se rozhodli připravit účastníkům jedno zajímavé překvapení. Se stoupajícím zájmem a růstem počtu přihlášených jsme letos chtěli nabídnout doplňkový adrenalinový program v podobě soutěže.

Tato soutěž se nese v duchu záhad a mysterií a ne náhodou připomíná legendární soutěž Pevnost Boyard. Splnit veškeré úkoly a vyluštit výslednou tajenku nebude jednoduché, ale zaručeně zábavné. 

### Co Tě čeká?

V konkurenci několika stovek horlivých účastníků změříš fyzické i psychické síly na stáncích vybraných partnerů Y Soft, Kentico, Moravia, Tripomatic a Edhouse. Cílem bude splnit náročné úkoly a získat indície k tajence. Na konci 30 nejrychlejších z vás čekají speciální odměny. Nezoufejte, v případě, že se vám nepodaří v jednotlivých hrách uspět máte šanci se vrátit do soutěže zakoupením indicie u stánku Bwindi a zároveň tak přispět na dobrou věc.

Neváhejte a nechte se unést na Barcamp vlně do světa zábavy. Spojte příjemné s užitečným a zapojte se do soutěže o hodnotné ceny.

Těší se na vás celý organizátorský tým včetně slovutného otce Fourase.

### Pravidla hry a stručný průběh:

 1. Účastníci se do soutěže zapojí účastí na konkrétní hře u vybraného partnera viz výše. 
 2. Cílem je dokončit popř. vyhrát jednotlivé minihry u celkem 5 vybraných partnerů a získat speciální pásky spolu s konkrétním písmenem tajenky. V případě neúspěchu lze získat indícii (hádanku) přispěním částky u stánku Bwindi. Tato indície povede k vyluštění tajenky
 3. Účastníci nárokují výhru v soutěži na recepci se vstupní registrací po předložení všech 5 pásků popř. zakoupených indicií a správným heslem tajenky
 4. Výhry se po splnění výše uvedeného předávají na recepci se vstupní registrací
