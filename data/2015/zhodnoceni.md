Zhodnocení Barcampu Brno 2015
-----------------------------

V sobotu 23. 5. 2015 se konala konference Barcamp Brno 2015. Sešlo se nás tam přes 1500! Snědli jsme 400 klobás, 150 gulášů a 150 lasagní, 1 000 chlebíčků, 4 bedeny ovoce, 3l Banánových Cvrčků, 3l Brazilských Potemníků a 150 Argentinských Švábů. Vypili jsme bezpočet litrů vody, kávy, limonády. V šesti místnostech se pořádalo 42 přednášek a ve dvou dalších proběhlo celkem 10 workshopů. Z téměř všech přednášek byl pořízený videozáznam, videa budou dostupná na stránkách [superlectures](http://www.superlectures.com/barcampbrno2015/). Fotografie z celého dne jsou na našem [flickru](https://www.flickr.com/photos/97646969@N07/sets/72157653538258062). Dále sledujte sociální média [facebook Barcamp Brno](https://cs-cz.facebook.com/barcamp.brno) a [twitter @bcbrno](https://twitter.com/bcbrno) pro aktuální informace.

Celá akce byla zakončena afterpárty, která se protáhla až do ranních hodin a probíhala opět v restauraci Tusto na Nových sadech.

Jako každý rok, i letos jsme na Barcampu uspořádali sbírku, jejíž cílem letos bylo finančně podpořit Josepha z Ugandy a umožnit mu tak studium na střední škole. Vybrali jsme i díky soutěži Pevnost Barcamp přes 10 000 Kč a v následujících dnech budeme výtěžek předávat organizaci Bwindi Orphans. Děkujeme všem, kteří přispěli. <http://www.barcampbrno.cz/2015/stranka/charita.html>

Chtěli bychom poprosit všechny přihlášené účastníky, včetně těch, kteří na Barcamp nepřišli o vyplnění dotazníku. Budeme rádi za jakékoliv podněty, které pomohou vylepšit Barcamp Brno 2016. Dotazník najdete na adrese <http://survio.com/survey/d/barcamp-brno-2015>.

Rádi bych jménem organizačního týmu poděkovali všem dobrovolníkům, kteří nám s akcí pomohli, vám všem, kteří jste se akce zúčastnili a v neposlední řadě také všem partnerům, kteří umožnili aby se akce konala.

Rovněž děkujeme vedení [VUT FIT](http://www.fit.vutbr.cz/) za již tradiční podporu této akce. 

Zvláštní poděkování pak patří paní [doc. RNDr. Jitce Kreslíkové, CSc.](http://www.fit.vutbr.cz/~kreslika/), která se již pátým rokem podílí na organizaci Barcamp Brno a stala se tak nepostradatelným členem organizačního týmu.

Zase za rok na viděnou!

 - Petr Joachim [@petrjoachim](https://twitter.com/petrjoachim)
 - Tomáš Sotoniak [@sotoniak](https://twitter.com/sotoniak)
 - Zdeněk Zicha [@zdenekzicha](https://twitter.com/zdenekzicha)

### Hlavní partneři
 
 - VUT FIT <http://www.fit.vutbr.cz/>
 - Y soft <http://www.ysoft.cz/>
 - Seznam.cz <http://www.seznam.cz/>
 - Moravia IT <http://moravia.com>

### Partneři

 - Kentico - <http://www.kentico.com/>
 - Tripomatic - <http://www.tripomatic.com/>
 - EmbedIT - <https://www.embedit.cz/>
 - Edhouse - <http://edhouse.eu/cs/>
 - Mergado.cz - <http://www.mergado.cz/>
 - Liftago.cz - <https://www.liftago.com/>
 - Toastmasters Brno - <http://www.projevse.cz/>
 - FEI - <http://www.fei.com/locations/fei-brno/>

### Mediální partneři

 - Collabim - <http://www.collabim.cz/>
 - Touch Art - <http://www.touchart.eu/>
 - Computer - <http://computer.zive.cz/>
