Milá návštěvnice, milý návštěvníku,

jsme velice rádi, že ses rozhodl zúčastnit letošního Barcamp Brno, který se koná již tuto sobotu __4.6.2016__. Protože sobota je už za dveřmi, rádi bychom tě informovali o důležitých věcech. Program letošního ročníku je značně komplexní, takže se podívej na náš web a tam všechno potřebné zjistíš. Kdyby něco, odkaz je <http://www.barcampbrno.cz/2016/>

Jako každý rok, budeme i letos začínat náš den registrací. Nově jsme se ji ale rozhodli zjednodušit. Jen si vezmeš visačku, napíšeš na ni své jméno a jdeš dovnitř. Visačky jsou rozlišené pro řečníky, organizátory a účastníky. Tak se snad lépe rozlišíme v průběhu akce. Jde nám o to zrychlit a zefektivnit registraci, proto prosím svůj příchod naplánuj mezi __8:30__ a __9:00__ a stihneš i zahájení v hlavní přednáškové hale.

Program přednášek a workshopů
=============================
Letos jsme pro tvou pohodlnost připravili ve spolupráci s Touch Art aplikaci pro iOS a Android platformu, takže můžete mít přehled o tom co se na Barcampu děje přímo v telefonu.

 - iOS: <http://bit.ly/ios-barcamp-brno>
 - Android: <http://bit.ly/android-barcamp-brno>

Volba přednášek probíhala na internetu ve formě hlasování. Workshopy jsme pak vybírali přímo my, ale samozřejmě s citem, láskou a ohledem na vás.

Na workshopy není možné se přihlásit předem, ale pouze přímo na místě. Pokud máš zájem se workshopu zůčastnit podívej se na detailní informace. Registrace pak probíhají nejvíce retro jak to šlo. Tedy ráno až přijdeš, zajdeš se napsat na nástěnku, která bude viset u místnosti s tvým vybraným workshopem.

Pro ostatní, kteří mají co říct, ať už formálně nebo neformálně jsme připravili pravý barcampový koutek, nazvali jsme ho Hyde Park, podívej se jak bude fungovat a pokud chceš využij ho a nebo se přijď podívat.

 - <http://www.barcampbrno.cz/2016/prednasky.html>
 - <http://www.barcampbrno.cz/2016/workshopy.html>
 - <http://www.barcampbrno.cz/2016/stranka/hyde-park.html>

Pokud nemáš možnost a nebo nechceš instalovat naši aplikaci, můžeš přehledně sledovat dění na stránce uzpůsobené tomuto použití pro mobily.

- <http://www.barcampbrno.cz/2016/aktualne.html>

Doprovodný program
======================
Během akce bude probíhat doprovodný program partnerů. Můžeš prohnat 3D tištěné autíčko, zahřát se pálivým ciderem nebo čajem, zahrát si pár kvízů, podívat se do IT muzea. A pokud jsi velký agro hipster, můžeš podojit i krávu, samo sebou jen na simulátoru. Pro milovníky vážné hudby jsme zařadili i koncert. Je opravdu na co se těšit.

- <http://www.barcampbrno.cz/2016/doprovodny-program.html>

Občerstvení
===========
Letos jsme přepracovali koncept občerstvení, takže kromě nabídky obědů z My Foodu budou k dispozici různé sladké dobroty, burgery a hotdogy, pečené selátko od Y Softu nebo Kodo Sushi. Přidali jsme i kávu, letos tak bude na výber Kofi Kofi a Rebelbean.

- <http://www.barcampbrno.cz/2016/stranka/catering.html>

Soutěž 
=======
Máš-li dobrodružného ducha a nebojíš se výzev, neváhej a zapoj se. Po splnění úkolů můžeš vyhrát limitované tričko Barcampu a několik dalších cen. Počet balíčků pro výherce je 30 a určitě stojí za to to zkusit.

- <http://www.barcampbrno.cz/2016/stranka/kral-barcampu.html>

Afterparty
==========
Po celém dni přijde vhod se jít neformálně pobavit s ostatními barcampery na afterpárty. Ta se bude konat v Místodržitelském Paláci Moravské Galerie v Brně ve spolupráci s kavárnou [MorGal] (http://www.morgal.cz/). Palác MG se nachází na Moravském Náměstí v bezprostřední blízkosti přestupního uzlu MHD Česká. Začátek je v 19:00 a konec…bohužel jsme v Brně, takže poslední objednávky jsou o půlnoci a všechny popelky musí být v jednu hodinu ráno už pryč.

Velkým plusem, jsou prostory. Letos jsou mnohem větší, takže se nebudeme muset mačkat jako v minulých letech.

Podrobný program najdeš na:
- <http://www.barcampbrno.cz/2016/stranka/after-social-event.html>

Partneři
========
Naše díky patří partnerům, kteří pro nás připravili většinu doprovodného programu a umožnili, aby se Barcamp Brno vůbec konal. Podívej se, kdo za to může.

 - <http://www.barcampbrno.cz/2016/partneri.html>
 - <http://www.barcampbrno.cz/2016/pracovni-nabidky.html>

Trička
======
Letos jsou trička jen pro výherce soutěží a pro ty co si je objednali předem. Pokud máš tričko objednané a zaplacené dostaneš jej u dobrovolnic na recepci, tak se pro něj nezapomeň zastavit.

Lucky Barcamp
=============
A jako _hořká_ tečka nakonec nutno dodat, že ... počkej si ... Lucky Bastard pro nás uvařil speciální pivo. Nutno podotknout, že ne ledajaké, ALE letní 11 stupňový Red ALE. Nazvali jsme ho __Lucky Barcamp Brno__. Budeme ho čepovat na nádvoří i na after párty.



Kdyby Tě cokoli napadlo, dej nám vědět a rádi Ti odpovíme

Petr Joachim _za celý tým Barcamp Brno_

<http://www.barcampbrno.cz/2016/stranka/kontakty.html>
