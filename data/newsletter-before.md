Milá návštěvnice, milý návštěvníku,

jsi připraven/a na zítra? Barcamp Brno 2018 je po roce opět tady a čeká na vás další super den plný zážitků. Letošní ročník oficiálně zahájíme zítra - v sobotu 2. 6. v 9.00 v Kině Scala na Moravském náměstí 3 v Brně. Brány pro registrované účastníky otevřeme v 8.30 a budou přístupné po celý den. 

Program přednášek a workshopů
=============================

Letošní Barcamp Brno se navrací ke svým kořenům a můžete se opět těšit u přednášek na vaše oblíbené 45minutové bloky včetně následné diskuze. Tematicky jsme 26 přednášek v programu rozdělili do 4 samostatných sálů (mapka zde), kdy jeden bude v Univerzitním kině Scala a tři (Barokní sál, Technický sál, Vznešený sál) v Moravské Galerii – Místodržitelském paláci.

► ► [Chcu vidět program přednášek](http://www.barcampbrno.cz/2018/program.html)

Tento rok se můžete těšit na 8 workshopů, které budou probíhat ve dvou vyhrazených místnostech v Moravské Galerie v Místodržitelském paláci. Každý, kdo má zájem se zúčastnit, se může po příchodu zapsat na účastnický list (papírový). Ten bude viset na dveřích místnosti, kde se budou konat workshopy. Vaše místo bude rezervováno pouze do doby 5 minut před jeho začátkem, takže přijďte včas.

► ► [Chcu vidět program workshopů](http://www.barcampbrno.cz/2018/workshopy.html)

I tento rok jsme připravili aplikaci pro iOS a Android platformu, takže můžete mít přehled o tom, co se na Barcampu děje, přímo v telefonu. 

 - [iOS](https://itunes.apple.com/us/app/eventee-co/id1284946481?ls=1&mt=8)
 - [Android](https://play.google.com/store/apps/details?id=com.touchart.eventee)

Počítejte však s tím, že letošní prostory jsou specifické hlavně v dostupnosti WiFi (vůbec s ní nepočítejte) a GSM signálu (nějaký chytnete venku a v Místodržitelském paláci).

Doprovodný program a Král Barcamp Brno
======================================

Během akce bude probíhat doprovodný program partnerů, kteří si na svých stáncích připraví nejrůznější zapeklité úkoly, soutěže a aktivity. Můžete si zahrát Super Maria, závodit na autodráze nebo třeba omrknout, jak tiskne 3D tiskárna. A pokud se vám bude dařit, tak se můžete stát jedním z 20 Králů Barcampu, kteří od nás získají parádní odměnu.

► ► [Chcu vidět doprovodný program](http://www.barcampbrno.cz/2018/doprovodny-program.html)  
► ► [Chcu se stát Králem Barcampu](http://www.barcampbrno.cz/2018/stranka/kral-barcampu.html)

Občerstvení
===========

Nebojte se, že byste byli o hladu a žízni! Kromě vody a drobného občerstvení v podobě ovoce a sladkého coffee breaku od Nikoly Henkel vám nachystají výbornou kávu u Rebelbean. K dostání bude i sušené ovoce a čokoláda od Bwindi, kde navíc nákupem přispějete na studium Josepha Ainembabaziho. Během celé doby je možné využít nabídky baru v Kině Scala i v Café Morgal a své chuťové buňky můžete potěšit také chlebíčky, které nám letos věnovali v Dixons Carphone CoE. A jako hořká tečka na závěr – brněnský minipivovar Lucky Bastard pro nás uvařil pivo, kterým se budete moci osvěžit po celý den.

Afterpárty
==========

K Barcampu Brno patří i skvělá afterpárty. A abychom to neměli po akci daleko, tak se i letos potkáme od 19.00 v Café Morgal v Místodržitelském paláci. Těšit se můžete na diskuze s vybranými speakry, fajn raut a také na bohatý networking. Na místě bude k dostání samozřejmě i náš pivní speciál Lucky Barcamp. Program obohatí tanečníci ze Swing Wings, kapela The DOKK a Hoops Brno.

Partneři
========
Naše díky patří partnerům, kteří pro vás připravili doprovodný program a umožnili, aby se letošní ročník Barcamp Brno konal. 

► ► [Chcu vidět, kdo pomohl zrealizovat Barcamp Brno 2018](http://www.barcampbrno.cz/2018/partneri.html)


*Těšíme se na vás*  
 **Tým Barcamp Brno**

___
Chcete být neustále v centru dění? Sledujte nás na Facebooku, Twitteru a Instagramu, ať vám nic neunikne.

- <https://twitter.com/bcbrno>
- <https://www.facebook.com/barcamp-brno>
- <https://www.instagram.com/barcampbrno/>

*Pokud uz nechceš dostávat maily k akci a řekni nám, že už [nechceš přijít](http://www.barcampbrno.cz/nechci-prijit/)*
