Milá návštěvnice, milý návštěvníku,

Již tuto sobotu __23.5.2015 se koná Barcamp Brno__, na který ses přihlásil(a). Program letošního dne je již v tuto dobu vyvěšen na webu <http://www.barcampbrno.cz/2015/program.html>.

Akce začíná registrací účastníků, kde se podepíšeš, dostaneš vytištěný program a my budeme vědět, kolik lidí letos přišlo. Na registraci to bohužel může chvíli trvat, ale děláme pro to všechno. Otevíráme už v 8.30, oficiální zahájení v hlavním přednáškovém sále pak začne okolo 9.00 a první přednáška a workshop pak v 9.45.

Pokud víš, že nepřijdeš, prosím, odhlaš svou účast ve svém profilu na webu <http://www.barcampbrno.cz/nastaveni-profilu/>. Nebudeme Tě pak otravovat s dalšími informacemi ohledně Barcampu.

Přednášky jsme vybrali podle toho, jaký byl o ně zájem a některé jsou vybrané přímo týmem Barcampu. Během dne se vyplatí mít v telefonu otevřenou stránku <http://www.barcampbrno.cz/2015/aktualne.html>, kde je vždy vidět co bude následovat.

Workshopy
===========
Letos nově jsme do programu zařadili na zkoušku i workshopy, které budou pro menší skupinu účastníků, ale věříme, že budou skvělým zážitkem. Na workshopy nebude možné se přihlásit předem, ale pouze přímo na místě. Pokud máš zájem se workshopu zůčastnit podívej se na detailní informace <http://www.barcampbrno.cz/2015/stranka/workshopy.html>.

Doprovodný program
======================

Během akce bude probíhat doprovodný program partnerů můžete se podívat na křupavé bugy u EmbedITu, obléknout se za bojovníka Sumo u Kentica či soutěžit o architektonické lego s Tripomaticem. Jo, a ještě si můžete prohlídnout Teslu Model S od Liftaga, které tento týden nastartovalo svou dráhu v Brně.

Občerstvení 
=============
Občerstvení pro letošní Barcamp zajišťuje MY FOOD Market. Společně s MY FOODem jsme pro Vás připravili i 300 obědů, které si budete moci koupit přímo v areálu akce. Kromě obědů jsme pro Vás přichystali i spoustu dalších dobrot na které se můžete těšit, např. grilované klobásy od Y Softu a kávu od Kofi Kofi.

<http://www.barcampbrno.cz/2015/stranka/obcerstveni.html>

Soutěž 
=======
Další novinkou je soutěž, kterou jsme letos připravili. Tato soutěž se nese v duchu záhad a mysterií a ne náhodou připomíná legendární soutěž Pevnost Boyard. Splnit veškeré úkoly a vyluštit výslednou tajenku nebude jednoduché, ale zaručeně zábavné. Máš-li dobrodružného ducha a nebojíš se výzev, neváhej a zapoj se.

<http://www.barcampbrno.cz/2015/stranka/pevnost-barcamp.html>

Afterparty 
===========
Po celém dni přijde vhod se jít neformálně pobavit s ostatními na afterpárty. Ta se bude konat v restauraci Tusto na nových sadech, začínat bude okolo 19.00 a pokračovat, dokud bude probíhat zábava.

<http://www.barcampbrno.cz/2015/stranka/afterparty.html>.



Kdyby Tě cokoli napadlo, dej nám vědět a rádi Ti odpovíme

Petr Joachim _za celý tým Barcamp Brno_

<http://www.barcampbrno.cz/2015/stranka/kontakty.html>

PS: V reakci na stále se opakující komentáře ohledně faktu, že Barcamp Brno není barcamp pořádám téma <http://www.barcampbrno.cz/2015/prednaska/fe443e30.html>, kde se o těchto věcech bude prostor bavit.
