3. 6. 2017
----------

Milá návštěvnice, milý návštěvníku,

__Barcamp je zpět!__ Už máš i letos zajištěné volno na tento významný den? Pokud ne, naprav to, protože Barcamp Brno 2017 se opět blíží a u toho nesmíš chybět. Kde se v sobotu __3. 6. 2017__ setkáme? V Brně na [Božetěchově 2 v areálu VUT FIT](http://mapy.cz/s/7mXM). Na co se můžeš tento rok těšit? Přichystali jsme pro tebe nový formát přednášek pro 6 různých oborů, workshopy a samozřejmě spoustu dalších chuťovek, které budou stát za to.

Registrace přednášek spuštěna
=============================

Místa na témata přednášek se rychle plní. Máš letos co říct i ty? Poděl se o své zkušenosti s dalšími a přidej své téma do programu. __Když se přihlásíš do 30. 4. 2017__, máš výhodu – tvá přednáška bude vidět od počátku hlasování. Byla by škoda to propásnout, co myslíš? 

[Přidej své téma do programu](http://www.barcampbrno.cz/2017/prednasky.html)

Registrace workshopů
====================

Stejně jako loňský rok, chystáme i workshopy. Pokud máš zájem, chuť a možnosti napiš nám se svým tématem na workshop. Samozřejmě platí, že dříve je lépe.

[Zaregistruj své téma do workshopů](http://www.barcampbrno.cz/2017/workshopy.html)


Registrace účastníků brzy
=========================

Současně s hlasováním spustíme i přihlašování účastníků. To vše __1. 5. 2017__

Co se letos chystá?
===================

Zavedli jsme nový formát přednášek, který je opět jednodušší a dostane se díky tomu ke slovu více zájemců. Přednášky budou mít:

### 3 časová rozmezí:

 - 5 minut – lightning talk pro každého, kdo má co říct, stačí se registrovat v den akce
 - 22 minut – v každém oboru se bude volit 10 témat, které se dostanou do programu
 - 45 minut – vyhrazeno pro významné odborníky, vybírá tým Barcampu

### 6 oborů:

 - byznys (firemní story/startups)
 - design (UX/product)
 - vývoj (IT)
 - marketing (PPC/reklama/branding)
 - inovace (nové trendy)
 - osobní rozvoj (inspirace/produktivita)

[Více o Barcamp Brno 2017](http://www.barcampbrno.cz/2017/index.html)

Těšíme se na tebe,  
_Tým Barcamp Brno_

Chceš být neustále v centru dění? Sleduj nás na [Facebooku](https://www.facebook.com/barcamp.brno/), ať ti neunikne nic, co na letošní Barcamp chystáme.
