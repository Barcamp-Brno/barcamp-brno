<div class="row">
    <div class="col-md-6">
        <h2>Soutěž o Krále Barcampu Brno</h2>

        <p>Letos chceme navázat na loňský úspěch v podobě doplňkového adrenalinového programu s názvem Král Barcampu.</p>

        <p>Tato soutěž se nese v duchu sofistikované herní zábavy s poznáváním partnerských firem Barcamp Brno 2016. Splnit veškeré úkoly a vyluštit výslednou tajenku nebude jednoduché. Ale zaručeně se můžete těšit na zážitek, ze kterého by i sám Artuš spadl ze židle… nebo koně.</p>

        <h3>Co Tě čeká?</h3>

        <p>V konkurenci několika stovek horlivých účastníků Barcamp Brno 2016 změříš fyzické i psychické síly na stáncích partnerů zapojených do soutěže. Cílem bude splnit náročné úkoly. Na <strong>30 nejrychlejších</strong> z vás čekají speciální odměny.</p>

        <p>Neváhej a nech se unést na Barcamp Brno vlně do světa zábavy. Spoj příjemné s užitečným a zapojte se do soutěže. A třeba ještě vyhraješ unikátní, limitované až exkluzivní ceny.</p>

        <h3>Pravidla hry a stručný průběh</h3>

        <p>Účastníci se do soutěže zapojí účastí na konkrétní hře na stánku vybraného partnera.</p>

        <p>Cílem je dokončit popř. vyhrát jednotlivé minihry u vybraných partnerů a získat Královské pečetě (speciální razítka) do Účastnického glejtu (kartičky).</p>

        <p>Účastníci nárokují výhru u spanilých hostesek na registraci po splnění všech úkolů a odevzdání všech královských pečetí na účastnickém glejtu (plně orazítkované karty).</p>

        <h3>Soutěž bude probíhat na stáncích těchto partnerů</h3>
        <ul>
            <li>Y Soft</li>
            <li>IBM</li>
            <li>FEI</li>
            <li>Seznam.cz</li>
            <li>Moravia</li>
            <li>Edhouse</li>
            <li>EmbedIT</li>
            <li>Kiwi.com</li>
            <li>Sygic Travel</li>
            <li>Kentico</li>
            <li>LMC</li>
        </ul>

        <h3>Výhry v soutěži</h3>
        <ul>
            <li>Královský háv (Barcamp Tričko)</li>
            <li>Královský mok (Speciální pivo – Barcamp Ale)</li>
            <li>Další hodnotné královské dary s tématikou Barcamp Brno nebo partnerů</li>
        </ul>
    </div>
<div class="col-md-4">
        <img src="/static/img/extra/2016/kral-barcampu.png" alt="Barcampové triko" style="max-width:360px; margin-top: 50px;"/>
    </div>
</div>