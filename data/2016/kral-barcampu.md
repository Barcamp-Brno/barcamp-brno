Soutěž o Krále Barcampu Brno
----------------------------

Letos chceme navázat na loňský úspěch v podobě doplňkového adrenalinového programu s názvem Král Barcampu.

Tato soutěž se nese v duchu sofistikované herní zábavy s poznáváním partnerských firem Barcamp Brno 2016. Splnit veškeré úkoly a vyluštit výslednou tajenku nebude jednoduché. Ale zaručeně se můžete těšit na zážitek, ze kterého by i sám Artuš spadl ze židle… nebo koně. 

### Co Tě čeká?


V konkurenci několika stovek horlivých účastníků Barcamp Brno 2016 změříš fyzické i psychické síly na stáncích partnerů zapojených do soutěže. Cílem bude splnit náročné úkoly. Na **30 nejrychlejších** z vás čekají speciální odměny. 

Neváhej a nech se unést na Barcamp Brno vlně do světa zábavy. Spoj příjemné s užitečným a zapojte se do soutěže. A třeba ještě vyhraješ unikátní, limitované až exkluzivní ceny.

### Pravidla hry a stručný průběh

Účastníci se do soutěže zapojí účastí na konkrétní hře na stánku vybraného partnera. 

Cílem je dokončit popř. vyhrát jednotlivé minihry u vybraných partnerů a získat Královské pečetě (speciální razítka) do Účastnického glejtu (kartičky). 

Účastníci nárokují výhru u spanilých hostesek na registraci po splnění všech úkolů a odevzdání všech královských pečetí na účastnickém glejtu (plně orazítkované karty)

### Výhry v soutěži

 - Královský háv (Barcamp Tričko)
 - Královský mok (Speciální pivo – Barcamp Ale)
 - Další hodnotné královské dary s tématikou Barcamp Brno nebo partnerů