Zhodnocení Barcampu Brno 2016
-----------------------------

Barcamp Brno v roce 2016 proběhl v sobotu 4.6. A že to byla nějaká akce. Dokonce jsme to například dotáhli až do přímého vstupu v rámci pořadu Online na ČT24. Jako obvykle jsme se vynasnažili pro účastníky připravit co možná nejlepší atmosféru, což se nám podle ohlasů povedlo.

Tento rok jsme snědli jedno celé prsátko, 300 makronek, 100 hamburgerů, 50 hot-dogů, 100 porci lasagní, cca 70 porcí kuřecího soté. K tomu navíc bezpočet palačinek a sushi. To celé jsme zapili více než 100 litry ovocných džusů, množstvím cideru, čaje, kávou a navíc limitovaným Lucky Barcamp pivem.

Z téměř všech přednášek byl pořízený videozáznam, videa jsou dostupná na stránkách [superlectures](http://www.superlectures.com/barcampbrno2016/). Fotografie z celého dne jsou na našem [flickru](https://www.flickr.com/photos/97646969@N07/sets/72157669419251582). Dále sledujte sociální média [facebook Barcamp Brno](https://cs-cz.facebook.com/barcamp.brno) a [twitter @bcbrno](https://twitter.com/bcbrno) pro aktuální informace.

Celá akce byla zakončena afterpárty, která se protáhla až do ranních hodin a nově v prostorách Moravské galerie na náměstí u Brněnské žirafy.

Jako každý rok, i letos jsme na Barcampu uspořádali sbírku, jejíž cílem letos bylo finančně podpořit Josepha z Ugandy a umožnit mu tak studium na střední škole. Vybrali jsme i díky soutěži o Krále Barcampu přes 10 000 Kč a v výtěžek jsme již předali organizaci Bwindi Orphans. Děkujeme všem, kteří přispěli. <http://www.barcampbrno.cz/2016/stranka/charita.html>

Chtěli bychom poprosit všechny přihlášené účastníky, včetně těch, kteří na Barcamp nepřišli o vyplnění dotazníku. Budeme rádi za jakékoliv podněty, které pomohou vylepšit Barcamp Brno 2016. Dotazník najdete na adrese <https://www.survio.com/survey/d/barcamp-brno-2016>.

Rádi bych jménem organizačního týmu poděkovali všem dobrovolníkům, kteří nám s akcí pomohli, vám všem, kteří jste se akce zúčastnili a v neposlední řadě také všem partnerům, kteří umožnili aby se akce konala.

Rovněž děkujeme vedení [VUT FIT](http://www.fit.vutbr.cz/) za již tradiční podporu této akce. 

Zvláštní poděkování pak patří paní [doc. RNDr. Jitce Kreslíkové, CSc.](http://www.fit.vutbr.cz/~kreslika/), která se již opakovaně podílí na organizaci Barcamp Brno a stala se tak nepostradatelným členem organizačního týmu.

Zase za rok na viděnou!

Petr Joachim _za celý tým Barcamp Brno_

 - Petr Joachim [@petrjoachim](https://twitter.com/petrjoachim)
 - Tomáš Sotoniak [@sotoniak](https://twitter.com/sotoniak)
 - Zdeněk Zicha [@zdenekzicha](https://twitter.com/zdenekzicha)

** Hlavní partneři Barcamp Brno **
 
 - VUT FIT <http://www.fit.vutbr.cz/>
 - Y soft <http://www.ysoft.cz/>
 - IBM Client Innovation Centre Brno <http://www-05.ibm.com/employment/cz/ibm_centre_brno/index.shtml>
 - FEI Company <http://www.fei.com/locations/fei-brno/>

