Barcamp Hyde Park
-------------------

Letos chceme na Barcampu Brno zkusit novinku, kterou bychom se chtěli přiblížit původní myšlence Barcampů. Kromě klasických přednášek na které jste zvyklí bychom chtěli přidat nový formát, kterému říkáme Hyde park.

Princip Hyde parku je jednoduchý. Doufáme, že se najde dostatek odvážných lidí, kteří přijdou s tématem v den konání brněnského Barcampu a připraví si 20ti minutovou přednášku na libovolné téma o kterém by rádi s publikem déle diskutovali.

I zde chceme, aby obsah akce byl na samotných účastnících, takže i o těchto tématech se bude hlasovat.

Ten kdo bude mít zájem si zadiskutovat na nějaké téma, bude jej moci vypsat na hlasovací arch (flip nebo tabule) umístěný hned za hlavním vchodem na nádvoří a účastníci o nich následně budou hlasovat. Jak? prostě fixou k tématu co je zaujme udělají fixou čárku.

Na hlasování budou mít účastnící dost času, necháme je o programu Hyde parku hlasovat do začátku druhého bloku přednášek.

Hyde park se poté odehraje na hlavním nádvoří pod stanem, takže se nemusíte bát špatného počasí.

Těšíme se, že se najde dostatek odvážných řečníků, tak i dostatek odvážných diskutujících.