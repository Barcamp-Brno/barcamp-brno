YMCA Brno je organizace pro děti a mládež, má 400 členů a 30 celoročně pracujících klubů různého zaměření (hudební, sportovní, umělecké, turistické, ekologické, dětské kluby atd.). Organizace se dále věnuje například profesnímu poradenství v rámci činnosti Informačního centra pro mládež, či pořádání letních táborů, kterých se pravidelně účastní několik set dětí a mladých. Velký úspěch mají nejen tábory pro rodiče s dětmi, ale i tábory Svišťů pro děti školního věku.